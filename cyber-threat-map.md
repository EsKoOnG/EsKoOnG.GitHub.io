# Planet earth with visualization of GitHub activity crossing the globe.
## with the concept "Where the world buids software."

เมื่อไม่นานมานี้ Github ได้เปลี่ยนแปลงหน้าเว็บไซ์ของพวกเค้าด้วยไอเดีย "Where the world buids software" ที่มีการแสดงผลเป็นลูกโลกสีม่วงและมีลำแสงวิ่งไปวิ่งมา เมื่อใช้เมาส์ไปชี้ที่ลำแสงก็จะเห็นชื่อบัญชีผู้ใช้และกิจกรรมที่เกิดขึ้นจากนักพัฒนา 

![GitHub](/images/github.png)

ทั้งนี้ไอเดียที่ทาง Github นำมาใช้นั้นมีที่มาที่ไปอย่างไร เราจะได้้รู้จักกันในบทความนี้<br>

# Cyber Threats Map
   หลาย ๆ ท่านอาจจะเคยได้ยิน หรือ อาจจะได้เห็น Cyber Threat map ที่รู้จักกันดีในชื่อ Cyber Attack Map แผนที่ภัยคุกคามทางไซเบอร์ เป็นแผนที่การแสดงผลแบบ Real-time ที่เกิดการโจมตีทางด้านความมั่นปลอดภัยคอมพิวเตอร์ หนึ่งในบริษัทที่นำเสนอแผนที่นี้จนเป็นกระแสนิยม คือ บริษัท [Norse](https://www.newsweek.com/real-time-cyber-attack-map-shows-scope-global-cyber-war-352886) ในปี 2015<br>
   โดยเจ้าแผนที่ที่ว่านี้จะมีลักษณะเป็นลำแสงวิ่งจากจุดหนึ่งไปยังอีกจุดหนึ่ง เพื่อบ่งบอกว่าเหตุการณ์เกิดขึ้นที่ไหน โจมตีจากที่ไหน ใครเป็นเป้าหมาย และมีการใช้สีต่าง ๆ เพื่อจำแนกประเภทของเหตุการณ์การโจทตี ซึ่งจะทำให้เราได้เห็นเหตุการณ์แทบจะทั้งหมดบนโลก ว่าเกิดอะไรขึ้นที่ไหน อย่างไร โดยใคร และใครเป็นผู้ถูกกระทำ

## How Does A Cyber Threat Map Work?
   ถ้าเทียบเหตุการณ์การโจมตีเป็นหนู การที่เราจะรู้ได้ว่าหนูเดินทางไปที่ไหน เราก็จะต้องวางกับดักหนูไว้ตามเส้นทาง ซึ่งเราจะรู้ได้ว่ากับดักไหนที่หนูวิ่งผ่านและถูกจับตัวได้ โดย บริษัท Norse ได้ใช้หลักการนี้ในการสร้างแผนที่  โดยมี sensors มากกว่า 8 ล้าน ชุด และสร้างเหยื่อล่อ Hacker ที่เรียกว่า "Honeypots" ใน 47 ประเทศทั่วโลก โดยจำลองเป็นระบบหรืออุปกรณ์กว่าพันรูปแบบที่เป็นเป้าหมายโดยทั่วไปของเหล่า Hacker<br>
   เมื่อ Hacker โจมตีเป้าหมายเหล่านี้ บริษัท Norse ก็จะเก็บข้อมูลที่เกี่ยวกับการโจมตีในครั้งนั้น เช่น เครื่องมือที่ใช้ เทคนิคที่ใช้ หมายเลขไอพี และใช้ข้อมูลนี้ไปสร้างเป็นเหตุการณ์จำลองบนแผนที่ ซึ่งโมเดลนี้ก็ได้รับความนิยมจนหลาย ๆ บริษัท ที่ทำธุรกิจเกี่ยวข้องกับความมั่นคงปลอดภัยไซเบอร์ ก็นำข้อมูลที่มี มาสร้างเป็นแผนที่ภัยคุกคามทางไซเบอร์ให้ได้เห็นกันในทุกวันนี้

## What Are They Good For?
   อย่างแรก ทุกคนสามารถดูแผนที่ภัยคุกคามทางไซเบอร์และทำความเข้าใจโดยพื้นฐานเกี่ยวกับการโจมตีในปัจจุบันได้ สำหรับคนทั่วไปอาจเป็นเพียงความเข้าใจว่าการโจมตีเหล่านี้แพร่หลายเพียงใด <br>
สำหรับผู้เชี่ยวชาญแผนที่ภัยคุกคามทางไซเบอร์สามารถให้ข้อมูลที่นำไปสู่การค้นพบการโจมตีใหม่ที่อาจเกิดขึ้นได้ แม้ว่าแผนที่เหล่านี้จะไม่แสดงการโจมตีทางไซเบอร์แบบเรียลไทม์ แต่ก็ให้ข้อมูลแก่ท่านและผู้เชี่ยวชาญด้านความปลอดภัยทางไซเบอร์ได้เป็นอย่างน้อย

## Example of Cyberthreat by Kaspersky Lab
   ตัวอย่างของแผนที่ภัยคุกคามทางไซเบอร์จากบริษัท Kaspersky Lab จะแสดงสถิติต่าง ๆ ที่เป็นประโยชน์ให้กับท่าน เช่น
 - การระบุช่องโหว่
 - ภัยคุกคามที่แพร่หลาย
 - กิจกรรมของ botnet (บอตเน็ต)
 - จำนวนอีเมล์ที่ติดสแปมหรือไวรัส
 
 ![CyberMap](/images/kaspermap.png)
 [Kaspersky Cybermap](https://cybermap.kaspersky.com/)
 
ref : https://alpinesecurity.com/blog/ultimate-guide-to-cyber-threat-maps/

